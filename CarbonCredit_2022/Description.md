# ปัจจัยที่ส่งผลกระทบต่อราคาคาร์บอนเครดิตที่สำคัญทั่วโลก (2565) : CarbonCredit.text, CarbonCredit.do
งานชิ้นนี้เป็นส่วนหนึ่งของการไปฝึกงานสหกิจศึกษาที่สถาบันวิจัยนโยบายเศรษฐกิจการคลัง เป็๋นการศึกษาถึงปัจจัยทีมีผลต่อการเปลี่ยนแปลงราคาของคาร์บอนเครดิตที่สําคัญทั่วโลก ประกอบด้วย ปัจจัยพื้นฐานทางด้านเศรษฐกิจ ได้แก่ ดัชนีราคาผู้ผลิต (Producer Price Index) สินค้าน้ำมันเชื้อเพลิงและถ่านหิน กับผลิตภัณฑ์มวลรวมที่แท้จริง (Real GDP) และปัจจัยทางด้านสถานการณ์ภูมิอากาศและมลภาวะทางอากาศ ได้แก่ อุณหภูมิ กับค่าฝุ่นละออง PM2.5 โดยใช้ข้อมูลทุติยภูมิจากเว็ปไซด์ เอกชนและหน่วยงานรัฐต่างๆ มีราคาคาร์บอนเครดิตของกลุ่มประเทศที่ศึกษา 6 ประเทศ และปัจจัยต่างๆ ที่ เกี่ยวข้องอย่างละ 6 ชุด เพื่อสอดคล้องกับจำนวนประเทศที่ศึกษา รวมทั้งสิ้น 36 ชุด แต่ละชุดข้อมูลมีลักษณะ อนุกรมเวลามีความถี่เป็นรายไตรมาสช่วงระยะเวลา 9 ปี ตั้งแต่ปี พ.ศ. 2557-2665 รวมทั้งสิ้น 36 ไตรมาส โดยมีวิธีวิจัยโดยใช่โมเดล Panel Regression ด้วญโปรแกรมสำเร็จรูปทางสถิติ Stata จากผลการศึกษาพบว่า ปัจจัยที่มีผลต่อการเปลี่ยนแปลงของราคาคาร์บอนเครดิตอย่างมีนัยสำคัญทางสถิติ ประกอบไปด้วย Real GDP ซึ่งมีนัยสำคัญทางสถิติสูงที่สุดที่ส่งผลต่อราคาคาร์บอนเครดิต รองลงมาคือ ดัชนีราคา ผู้ผลิตสินค้าน้ำมันเชื้อเพลิงและถ่านหิน และมลภาวะทางอากาศ ตามลำดับ กล่าวคือ เมื่อปัจจัยข้างต้นมี การเปลี่ยนแปลงไปจะทำให้ราคาคาร์บอนเครดิตมีการเปลี่ยนแปลงไปเช่นกัน ส่วนตัวแปรอุณหภูมิไม่มีนัยสำคัญ ทางสถิติ สาเหตุอาจเกิดจากระยะเวลาที่ผู้วิจัยได้นำมาศึกษาเป็นช่วงเวลาที่สั้นเกินไป ซึ่งทำให้อุณหภูมิในช่วงเวลา ที่ผู้วิจัยนำมาศึกษานั้นเกิดการเปลี่ยนแปลงของตัวเลขที่มากพอที่จะส่งผลต่อราคาคาร์บอนเครดิตให้สามารถเกิด การเปลี่ยนแปลงที่สอดคล้องกัน ดังนั้น อุณหภูมิอาจมีความสำคัญและอาจส่งผลต่อราคาคาร์บอนเครดิตหากมี ระยะเวลาที่ยาวนานมากพอ เพื่อเป็นข้อสังเกตุในการวิจัยครั้งต่อไป
